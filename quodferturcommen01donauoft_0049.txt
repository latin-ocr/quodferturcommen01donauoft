PRAEFA TIO. XLV

dini (²Stud. ital? II 22 c. adn.3 733 III 335), cui id con-
cedo proximum fontem minusculis litteris scriptum, hunc
autem ipsum ex codice maiusculae litteraturae derivatum
fuisse (cf. quae ξ 2 de Parisino A indicavi). Quod autem
vir doctissimus contendit prototypon exemplar saeculo
VI—VII confectum esse, paulum ab eo dissentio. Id
quidem recte animadvertit terminum quendam praeberi
scholiis Bembini codicis ad Phormionis partem priorem
spectantibus: quae saeculo VII attribuit, cum vix possit
esse dubium, quin sexto saeculo vetustissimo libro ad-
scripta sint (v. supra ξ 5, 1). Sed quod Leonem secutus
dicit Prisciano pleniorem commenti Donatei formam praesto
fuisse, quam quae ad nos pervenerit, id probare minime
possum: etenim si duos illos institutionis grammaticae
locos (v. ξ 1 testim.) comparamus, hoc solum efficitur de-
prompsisse grammaticum ex Donati commento variam ad
Andr. 111 3‚4 lectionem ‘paucis' et ‘pauca', quam nostrum
quoque commentum testatur. Nulla igitur re impedimur,
quin medio fere saeculo VI eam quae aetatem tulit scho-
liorum Terentianorum recensionem esse ortam sumamus.

Iam vide quaeSO, quantum spatium temporis inter
prototypon illud exemplar et antiquissimum quem habemus
codicem — Parisinum A s. XI dico — intercedat: facillime
animo comprehendere poteris, quam lata omnis generis
corruptelis praesertim in huiusmodi opere patefacta sit via.
Quas si removerimus — quod ut fieret, enixe operam dedi:
quamquam permulta adhuc sospitatorem flagitare non
ignoro —, non ad ipsum Donati commentum perveniemus,
sed ad eam tantummodo quam saeculo sexto assignavimus
scholiorum compilationem, quam in hac editione quoad

fieri potuit exprimendam curavi, adeo ut etiam scholiorum ·

ordinem saepenumero perturbatum servaverim.

Cum non sit in animo totam hic pertractare quaestio-
nem Donateam, satis habeo indicasse, quomodo commentum
nostrum ortum esse videatur. Iam inde ab saeculo XV1
viri docti animadverterunt hanc scholiorum farraginem a
Donato non esse profectam (v. ‘Studi ital.9 H 4sq.); ita-

