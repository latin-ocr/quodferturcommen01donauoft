‘ Nec dubitamus multa esse quae et nos praeterierint:
homines enim sumus et occupati officiis.'

Plinius Ν. Η. praef. 18.

Praefatio.

 

Donati commentum edituro pietatis mihi videtur esse,
ut primo loco commemorem viros doctissimos, qui huius
editionis quasi fundamenta posuerunt. Atque Ludovicus
Schopen, qui a. 1821 dissertationem ‘De Terentio et
Donato eius interprete’ (Bonn.) scripserat, primus novae
editionis consilium cepit, ut apparet ex programmate Bon-
nensi a. 1826, quod inscripsit ‘Specimen emendationis in
Ael. Donati commentarios Terentianos 'ad novam totius
operis editionem indicendam propositum'. Rem incohatam
usque eo perduxit, ut pars commenti (usque ad Andr. I
2, 34) typis exprimeretur3 cuius editionis hunc voluit esse
titulum ‘Aelii Donati commentarii in Terentium. Textum
edd. vett. collatis recensuit, scholia spuria notavit et
ψ animadversiones criticas adiecit L. S. Accedit Eugraphius
cum scholiis Bembinis et Mediolanensibus [ab Ang. Mai
editis Mediol. 1815]'. Quibus de causis conatu destiterit,
mihi non satis constat: fortasse editiones Stallbaumii et
Klotzii, quae annis 1830—31 et 1838—40 prodierant,
eum moverunt, ut coeptum omitteret3 nisi forte intellexit
ea subsidia, quae habebat, infirmiora esse quam quibus
Donati commentum in integrum restitui posset. Itaque
anno 1851 Lutetiam Parisiorum se contulit ibique codices
7920, 7921, 7899 contulit. Paulo post Vahleno mandavit,
ut sibi codices Leidensem et Dresdensem excuteret, simulque .

a*

