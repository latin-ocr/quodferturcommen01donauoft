XLVI PRAEFATIO.

que varia temptaverunt, ut rem explicarent, quae omnia
referre et longum est et supervacaneum, cum diligentissi-
mam habeamus Sabbadinii disputationem. Quem potissi-
mum secutus sic mihi rem composui: genuinum Donati
commentum in duorum excerptorum manus incidit, qui
servato auctoris nomine scholia maximam partem plus
minusve transformata in Terentianorum codicum margines
transtulerunt. Procedente tempore evenit, ut variae adno-
tationes diversae originis sive ab ipsis excerptoribus sive
ab aliis adicerentur. Tum sexto saeculo nescio quis duo
illa scholiorum corpora admodum aucta in unum cogere
studuit atque rem ita instituit, ut primum singulos scho-
liorum ordines binis columnis iuxta positis ex codicibus
transcriberet, deinde Terentianorum versuum ordinem secutus
confunderet, id quod ei non semper contigit. Simul com-
missuras quam maxime occultare conatus est, ut unius et
simplicis operis speciem efficeret3 fortasse etiam alia non-
nulla de suo addidit. Compilator vero ‘cum per quattuor
[vel quinque, scilicet Andr. Eun. Heaut. Ad. Hec.3 cf. supra
ἓ 5,1] fabulas id egisset sedulo, ut duos commentarios in
unum concinnaret et contaminaret, in Phormionis II 3 ab-
iecta subito industria integros posuit, primum alterum a
v. 7 (nam huc usque contaminati sunt) ad v. 93, deinde
alterum a v. 5 ad v. 933 dehinc autem quae sequuntur
scholia usque ad finem fabulae, ea ita comparata sunt,
ut unum commentarium adhiberi intellegas. Quare certum
est Phormionis commentum fuisse ultimum, ad quod cum
pervenisset compilator, fastidio concepto destituerit quam
usque dederat operam’ (Rabbow p. 331, qui quae in period.
phil. Berolin. 1895, 427 exposui, non recte intellexisse
videtur). Hinc. igitur numerosissimae illae repetitiones,
hinc saepenumero perturbatus scholiorum ordo, hinc porro
mira illa ad Phorm. Π 3 commenti forma, hinc denique
rarescentia ad Phorm. III—V scholia!

Iam si quaeritur, num fieri possit, ut aliqua ex parte
. genuinum Donati commentum ex hac scholiorum farragine
eliciatur, equidem hoc non prorsum negaverim, sed res

