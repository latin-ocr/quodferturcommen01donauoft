PRAEFATIO. XI

culis litteris scripta erant (cf. Eun. 1 2,87; Phorm. Ι 2, 18);
ubi desunt, plerumque spatium relictum est, sicut in aliis eius
aetatis codicibus factum videmus. Praeterea notanda haec
sunt: ad Andr. III 2‚1 pro eo quod desideratur ‘suminam’
inter ‘dicuntur’ et ‘adhuc’ signum positum est: in margine
adscriptum ‘spatium hic in medio duorum verborum'3 in Hec.
commento aliquot lacunae reperiuntur: V 3, 1 desunt verba
‘inducitur — sua' et in margine adnotatum est ‘deletum
propter vetustatem’, V 4, 19 desiderantur verba ‘inter— locus’
et V 4, 22—23 ‘est — uideram ut'. In Phormionis commento
scholia quae pertinent ad ΙΙ 3 in duos ordines distributa sunt,
ita ut scholia ad v. 1-93 excipiantur scholiis ad V. 5—-93‚ qua
de re mox fusius disputetur necesse est3 ad v. 3 prioris ordinis
librarius adnotavit ‘Error in exemplari · A’, idem ad v. 7 ad-
scripsit ‘uerte usque ad tale signum’, tum initio alterius
ordinis in margine haec adiecta sunt ‘haec sequentia prae-
cedunt ea quae praecesserunt ante in tali signo · A’ et iterum
ad v. 11 ‘dupplicata sunt et tamen aliter dici videntur quam
antea dicta sint'. Hinc apparet iam in eo exemplari ex quo V
descriptus est duos ad hanc scaenam exstitisse scholiorum
ordines. — Iam commemoranda est res maximi momenti: in ΥΞ
priore enim commenti parte codex V sescenties manum cor-
rectricem expertus est, quam Sabbadini (studi italiani’ Il 44 sq.)
eandem atque librarii esse sibi persuasit, at Wissowa et Grae-
ven ab hac diversam putant, etsi ilh· et simillima et certe
coaeva sit. Haec correctoris manus —- appello eam V2‚ quam-
quam certis de causis in Sabbadinii sententiam propensior
sum — primum satis multa partim in textu partim in margine
supplevit, quae librarius omiserat (fortasse quia iam in arche-
typo deerant); deinde saepissime pristinam scripturam delevit
aliamque lectionem substituit, vel etiam additis signis '' ' ordi-
nem verborum mutavit. Quae correcturae tam frequentes et
tam violentae quin ex alio exemplari longe diverso petitae
sint, dubium non est, praesertim cum facillime demonstrari
possit, cuius generis fuerit codex ille, quem corrector adhibuit.
Conferas velim inter se codicem L vel c vel N et ea quae V2
intrusit: en habes omnem rem! Atque quo magis comprobetur
librum talem adhibitum esse, inspiciamus si placet alteram
Vaticani partem inde ab Ad. H 3, ubi correcturae subito de—
sinunt: ubique summam inter V et libros supra commemoratos
reperiemus consensum. Itaque hoc pro certo statui potest:
librarius qui Vaticanum exaravit cum pervenisset ad Ad. lI 3,
aliud nactus exemplar quae adhuc scripserat eius auxilio
correxit, deinde cum pergeret eiusdem exemplaris rationem
habuit quam plurimam. Hinc sequitur, ut quae in priore
parte correctori debentur et omnia quae in posteriore leguntur,

ψυᾱμωυιω aurata-“zue- ω.

 

